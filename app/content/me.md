Om Stefan
=========

Stefan heter jag och bor i Åkarp med min fru, Ellinor och våra två barn, Eskil
och Sofia.

Jag växte upp i Eslöv men flyttade efter gymnasiet till Göteborg där jag läste
Teknisk Fysik på Chalmers. När det började dra ihop sig till examen såg jag en
annons för Cap Gemini som sökte "Internationella spelare" till utlandsprojekt.
Det tyckte jag lät spännande så jag sökte och fick jobb på Cap.

[FIGURE src="[BASEURL]img/me/stbj.jpg" class="left"]

De följande fem åren reste jag i princip oavbrutet och arbetade med att installera
system för teleoperatörer i bland annat Slovenien, Grekland, Hong Kong och Taiwan.
Jag jobbade som utvecklare, men även som projektledare i vissa projekt. Vi arbetade
framförallt i C, Pro*C och SQL mot Oracle-databaser på Sun, HP och DEC-maskiner.

På Tactel, min nuvarande arbetsgivare, har jag huvudsakligen arbetat som
projektledare. De senaste åren har jag känt att jag saknar det praktiska
programmeringsarbetet allt mer och bestämde mig därför för att ta tjänstledigt
och studera för att ha bättre möjligheter att ta programmeringsuppdrag i framtiden.

Med två barn som kräver en hel del omsorg, hus och trädgård blir det inte mycket
fritid. Men när jag får möjlighet passar jag på att flyga modellplan, cykla eller
läsa en bra bok.
